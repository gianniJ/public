==============================================
Titolo:File system Linux di ultima generazione
==============================================
I file system Linux di ultima generazione offrono funzionalità 
ulteriori rispetto a quelle "classiche", e anche tra le classiche 
si possono trovare alcune perle nascoste. In questo incontro verranno 
ricordate brevemente alcune funzionalità dei file-system, tra cui 
journaling e file sparsi, per poi passare alle novità: pre-allocazione, 
conversione tra file system e supporto per i dischi a stato solido (SSD). 
Vedremo principalmente come usare e combinare le funzionalità disponibili, 
ottenendo risultati nuovi e, a volte, sorprendenti. 
===============================
Relatore: Massimiliano Ghilardi
===============================
Laureato in fisica all'Università ed alla Scuola Normale Superiore di Pisa, 
appassionato di informatica fin da tenera età, scopre Linux nel 1995: 
prima con MCC Interim, poi Slackware, Redhat, SuSE, Mandrake, e 
finalmente Debian. Dopo un'esperienza come insegnante e un'altra nello 
sviluppo software di simulazione per componenti dei satelliti di 
telecomunicazioni, attualmente lavora in un'azienda pisana di informatica 
come analista programmatore, e all'occorrenza come sistemista Linux. 
Non ha mai perso la voglia di "giocare" con i computer, scrivendo tra 
l'altro alcuni programmi Open Source. Dopo assembler, C, C++, Java e python, 
l'ultima sua scoperta in ordine di tempo è un linguaggio ormai antico: il Lisp.


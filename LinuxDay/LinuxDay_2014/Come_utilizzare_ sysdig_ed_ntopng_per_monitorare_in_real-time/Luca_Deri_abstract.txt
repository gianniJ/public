Luca Deri

Alcuni mesi fa è stato rilasciato sotto licenza GPL il tool sysdig (www.sysdig.org) 
che permette di monitorare le chiamate di sistema di un host Linux. Utilizzando 
questo strumento è possibile raccogliere informazioni in maniera molto accurata 
sulle azioni eseguite su una macchina. ntopng è un tool open source che permette 
di visualizzare su una interfaccia web statistiche di traffico di rete. In questo 
talk viene presentata l'integrazione di ntopng con sysdig per poter combinare il 
monitoraggio di rete e di sistema. In questo modo è possibile ad esempio associare 
un processo con una comunicazione di rete o visualizzare graficamente le interazioni 
tra processi (es. la catena HTTP server, interprete PHP e database) per capire 
dove sono i colli di bottiglia e le risorse utilizzate per erogare i servizi di rete. 
